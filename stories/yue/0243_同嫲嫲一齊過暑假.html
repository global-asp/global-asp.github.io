<!DOCTYPE html>
<html>
  <head>
    <title>同嫲嫲一齊過暑假</title>
    <meta charset="UTF-8">
    <style type="text/css">
      body {
        padding: 0;
        border: 0;
        margin: 0;
        font-family: sans-serif;
        font-size: large;
        text-align: center;
      }
      img {
        max-width: 40%;
      }
      .license {
        display: inline-block;
        font-size: small;
        border: solid;
        border-width:1px;
        padding: 10px;
      }
      .pagenum {
        font-weight: bold;
      }
      .cover {
        background-color: #89C9CC;
        min-width: 297mm;
        min-height: 209.5mm;
      }
      .cover img {
        padding-top: 25px;
        max-height: 438px;
      }
      .pagebreak {
        padding: 25px;
        page-break-after: always;
      }
    </style>
  </head>
  <body>
<div class='cover'><img src="https://raw.githubusercontent.com/global-asp/asp-imagebank/master/medium/0243/01.jpg" />

<h1 id="section">同嫲嫲一齊過暑假</h1>

Violet Otieno<br>粵語</div><div class="pagebreak">

<p><img src="https://raw.githubusercontent.com/global-asp/asp-imagebank/master/medium/0243/02.jpg" /></p>

<p>奧東哥、阿皮尤同佢哋嘅爹地一齊住喺城市度。佢哋非常之期待過暑假，因為嗰個時候佢哋唔使翻學，同埋佢哋仲可以去探嫲嫲。佢哋嘅嫲嫲住喺一條靠近好大片湖水嘅漁村度。</p>

<div class="pagenum">1</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/03.jpg" /></p>

<p>奧東哥同阿皮尤又要去探嫲嫲啦，佢哋非常之開心。前一晚，佢哋執好自己嘅行李，準備去漁村嘅旅程。佢哋嗰晚都瞓唔著，成晚都喺度討論呢個暑假。</p>

<div class="pagenum">2</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/04.jpg" /></p>

<p>第二日凌晨，佢哋坐住爹地嘅車前往條漁村。佢哋路上開過高山，又見到好多野生動物，仲經過幾個茶園添。佢哋唱住歌計住路上車輛過時間。</p>

<div class="pagenum">3</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/05.jpg" /></p>

<p>過咗一排，細蚊仔都癐晒，就喺車度瞓著咗。</p>

<div class="pagenum">4</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/06.jpg" /></p>

<p>當佢哋到達條漁村嘅時候，爹地將奧東哥同阿皮尤叫醒咗。佢哋發現佢哋嘅嫲嫲——尼亞·琴亞達——喺樹蔭度鋪咗塊薦，正坐喺度唞緊。喺當地嘅語言入便，呢個名字嘅意思係“琴亞達人民個女”。佢係一個堅強兼美麗嘅女人。</p>

<div class="pagenum">5</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/07.jpg" /></p>

<p>尼亞·琴亞達歡迎佢哋嚟到自己嘅屋企，同佢哋一齊好快樂噉唱歌跳舞。佢兩孫仔亦都好高興噉將佢哋由城市買翻嚟嘅禮物送俾佢。奧東哥同阿皮尤爭住要嫲嫲打開自己嘅禮物先。</p>

<div class="pagenum">6</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/08.jpg" /></p>

<p>尼亞·琴亞達打開咗禮物之後，用傳統嘅習俗敢祝福咗佢兩個孫仔。</p>

<div class="pagenum">7</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/09.jpg" /></p>

<p>奧東哥同阿皮尤走出去玩吓。佢哋喺外便追住蝴蝶同雀仔。</p>

<div class="pagenum">8</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/10.jpg" /></p>

<p>佢哋仲爬樹，跳入湖水，瀄起咗好多水花。</p>

<div class="pagenum">9</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/11.jpg" /></p>

<p>天黑咗之後，佢哋翻到嫲嫲屋企度食晚飯，但佢哋太癐嘞，仲未食完，就瞓著咗。</p>

<div class="pagenum">10</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/12.jpg" /></p>

<p>第二日，爹地開車翻城市，兩個細蚊仔就留俾嫲嫲照顧。</p>

<div class="pagenum">11</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/13.jpg" /></p>

<p>奧東哥同阿皮尤幫手嫲嫲做家頭細務。佢哋幫嫲嫲打水，攞柴。佢哋仲幫嫲嫲由雞竇入便攞翻啲雞蛋，同埋喺花園度摘蔬菜。</p>

<div class="pagenum">12</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/14.jpg" /></p>

<p>尼亞·琴亞達教佢哋煮烏咖喱粟米粥，仲教佢哋點做同燒魚一齊食嘅椰子飯。</p>

<div class="pagenum">13</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/15.jpg" /></p>

<p>一日朝頭早，奧東哥幫嫲嫲去到牧場放牛，但係班牛就跑到咗隔籬農場度，農夫好嬲，就威脅咗奧東哥話，要沒收呢啲牛賠翻食咗嘅莊稼。由嗰日之後，奧東哥好小心，唔想再俾呢啲牛攪出事喇。</p>

<div class="pagenum">14</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/16.jpg" /></p>

<p>有一日，細蚊仔同尼亞·琴亞達一齊去集市度。嫲嫲有一個賣蔬菜、砂糖同番梘嘅檔位。阿皮尤好鍾意俾客仔報價，奧東哥就負責幫客仔打包。</p>

<div class="pagenum">15</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/17.jpg" /></p>

<p>大家收咗工之後，佢哋坐喺一齊飲奶茶，幫嫲嫲計吓今日賺到嘅錢。</p>

<div class="pagenum">16</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/18.jpg" /></p>

<p>但係假期好快就結束啦，細蚊仔要翻城市嘞。尼亞·琴亞達送咗頂帽仔俾奧東哥，送件冷衫俾阿皮尤。佢幫細蚊仔包咗啲嘢俾佢哋喺路上食。</p>

<div class="pagenum">17</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/19.jpg" /></p>

<p>當爹地嚟接佢哋嘅時候，佢哋一啲都唔想走。細蚊仔噅住要尼亞·琴亞達同佢哋一齊翻去城市。但係佢笑住話：“我太老啦，唔適合住喺大城市度。我就喺呢條村度等你哋，等你哋下次再嚟啦。”</p>

<div class="pagenum">18</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/20.jpg" /></p>

<p>奧東哥同阿皮尤緊緊敢就抱住佢，同佢講拜拜。</p>

<div class="pagenum">19</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0243/21.jpg" /></p>

<p>當奧東哥同阿皮尤翻到學校時，佢哋將條村度嘅生活呢單嘢講咗俾班同學聽。有啲人覺得城市嘅生活好唔錯，另外仲有啲人覺得鄉下嘅生活更加好。最緊要嘅係，每個人都相信奧東哥同阿皮尤嘅嫲嫲真係好勁呀！</p>

<div class="pagenum">20</div>
<p></div><div class="pagebreak"></p>

<p><strong>文:</strong> Violet Otieno<br /><strong>圖:</strong> Catherine Groenewald<br /><strong>譯:</strong> dohliam<br /><strong>語言:</strong> 粵語</p>
<p>This story is brought to you by the <a href="https://global-asp.github.io/">Global African Storybook Project</a>, an effort to translate the stories of the <a href="http://africanstorybook.org/">African Storybook Project</a> into all the languages of the world.<p>You can view the original story on the ASP website <a href="http://africanstorybook.org/stories/holidays-grandmother">here</a>
<p><a href="https://global-asp.github.io"><img src="https://global-asp.github.io/logo.png" alt="Global ASP logo" border="0" /></a>
</p></p></p>


<div class="license"><a rel="license" href="http://creativecommons.org/licenses/by/3.0/"><img alt="Creative Commons License" style="border-width:0" src="https://i.creativecommons.org/l/by/3.0/88x31.png" /></a><br />This work is licensed under a <a rel="license" href="http://creativecommons.org/licenses/by/3.0/">Creative Commons Attribution 3.0 Unported License</a>.</div>
  </body>
</html>
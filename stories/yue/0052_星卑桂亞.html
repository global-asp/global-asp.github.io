<!DOCTYPE html>
<html>
  <head>
    <title>星卑桂亞</title>
    <meta charset="UTF-8">
    <style type="text/css">
      body {
        padding: 0;
        border: 0;
        margin: 0;
        font-family: sans-serif;
        font-size: large;
        text-align: center;
      }
      img {
        max-width: 40%;
      }
      .license {
        display: inline-block;
        font-size: small;
        border: solid;
        border-width:1px;
        padding: 10px;
      }
      .pagenum {
        font-weight: bold;
      }
      .cover {
        background-color: #D8852A;
        min-width: 297mm;
        min-height: 209.5mm;
      }
      .cover img {
        padding-top: 25px;
        max-height: 438px;
      }
      .pagebreak {
        padding: 25px;
        page-break-after: always;
      }
    </style>
  </head>
  <body>
<div class='cover'><img src="https://raw.githubusercontent.com/global-asp/asp-imagebank/master/medium/0052/01.jpg" />

<h1 id="section">星卑桂亞</h1>

Rukia Nantale<br>粵語</div><div class="pagebreak">

<p><img src="https://raw.githubusercontent.com/global-asp/asp-imagebank/master/medium/0052/02.jpg" /></p>

<p>星卑桂亞嘅媽咪過身嘅時候，佢非常之傷心。星卑桂亞嘅爹地盡咗全力照顧佢。過咗一排之後，佢哋就慢慢開心翻上嚟，習慣咗冇星卑桂亞媽咪嘅生活。每日朝早，佢哋坐埋一齊，傾住即將到來嘅一日。每日夜晚黑，佢哋一齊煮飯，然之後一齊洗碗，星卑桂亞嘅爹地仲會幫佢做功課添。</p>

<div class="pagenum">1</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/03.jpg" /></p>

<p>有一日，星卑桂亞嘅爹地晏啲先翻到屋企。佢一入門口就叫道：“親愛嘅囡囡，你喺邊度呀？”星卑桂亞走出嚟迎接爹地。但佢突然間停低咗，因為佢見到爹地拖緊第二個女人隻手。爹地笑住話：“亞女呀，嚟吖，我同你介紹一個好特別嘅人，佢叫做阿妮塔。”</p>

<div class="pagenum">2</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/04.jpg" /></p>

<p>阿妮塔同星卑桂亞打咗招呼話：“你好，星卑桂亞！你爹地同我講咗好多有關你嘅嘢。”佢冇同星卑桂亞微笑，亦都冇拖佢隻手。星卑桂亞嘅爹地好開心，佢高高興興噉樣同佢講，如果佢哋三個人住埋一齊，一定會好幸福嘅。爹地同星卑桂亞就話：“囡囡呀，我希望你可以接受阿妮塔成為你嘅媽咪。”</p>

<div class="pagenum">3</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/05.jpg" /></p>

<p>星卑桂亞嘅生活變咗。佢每日朝早冇時間陪爹地坐喺一齊傾偈。阿妮塔叫星卑桂亞做好多家務，星卑桂亞每日夜晚黑都癐拉拉，根本就冇時間做功課啦。佢一食完晚飯就瞓覺咗。唯一可以安慰吓佢就係媽咪留俾佢嘅彩色毛氈。星卑桂亞嘅爹地似乎冇意識到個女一啲都唔開心。</p>

<div class="pagenum">4</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/06.jpg" /></p>

<p>過咗幾個月，星卑桂亞嘅爹地同佢講，佢要出埠一排。佢就話：“我要出差，我相信你哋會互相照顧對方嘅。”星卑桂亞耷低頭，但佢嘅爹地都冇留意到。阿妮塔乜都冇講，佢都唔係幾開心。</p>

<div class="pagenum">5</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/07.jpg" /></p>

<p>星卑桂亞嘅生活變得更加慘嘞。如果星卑桂亞未做完家務，又或者佢講些少抱怨嘅說話，阿妮塔就會打佢。夜晚黑，阿妮塔多數都會食晒所有嘅餸菜，淨留低少少餸頭餸尾俾星卑桂亞食。每日夜晚黑，星卑桂亞都會喊住瞓著，佢只能緊緊抱住嗰條媽咪留低俾佢嘅毛氈。</p>

<div class="pagenum">6</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/08.jpg" /></p>

<p>一日朝早，星卑桂亞起身晏咗。阿妮塔大聲鬧佢：“你個死懶鬼！”佢由床上拉咗星卑桂亞起上嚟。條毛氈唔小心勾到一粒釘仔上面，搣爛咗。</p>

<div class="pagenum">7</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/09.jpg" /></p>

<p>星卑桂亞唔開心到死，佢決定離家出走。佢帶住條毛氈嘅碎片，包咗少少嘢食，沿住爹地出差嘅路線離開咗屋企。</p>

<div class="pagenum">8</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/10.jpg" /></p>

<p>天黑咁滯，星卑桂亞搵到樖生住喺小溪一邊嘅樹。佢爬咗上樹，喺樹枝上面瞓低。佢一路唱歌，一路慢慢瞓著咗：“媽咪，媽咪，媽咪，你離開咗我，離開咗我再又唔翻嚟。爹地再又唔愛我。媽咪，你幾時翻嚟，你離開咗我……”</p>

<div class="pagenum">9</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/11.jpg" /></p>

<p>第二日朝早，星卑桂亞又唱咗呢首歌嚟。左近有班女人嚟到溪水邊洗衫，佢哋聽到樹上面傳嚟嘅歌聲，以為係風穿過樹葉嘅聲音啫，於是乎就冇擺心度，繼續洗衫。但係其中有個女人留心聽住呢首歌。</p>

<div class="pagenum">10</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/12.jpg" /></p>

<p>嗰個女人擔高個頭望住樖樹上面。當佢見到星卑桂亞同佢條彩色毛氈嘅時候，佢嚇咗一跳：“星卑桂亞，我大佬個女！”其他女人又放低咗手中嘅嘢，幫手星卑桂亞由樹上面爬翻落嚟。佢姑姑緊緊抱住佢，儘量安慰佢。</p>

<div class="pagenum">11</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/13.jpg" /></p>

<p>星卑桂亞嘅姑姑帶住佢翻去自己屋企。佢俾星卑桂亞煮咗好好味嘅餸菜，又俾佢鋪咗張床，等佢搇住媽咪條毛氈瞓覺。嗰日夜晚黑，星卑桂亞又喊住瞓著咗。不過呢次係心安嘅眼水。佢知道佢姑姑會照顧佢。</p>

<div class="pagenum">12</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/14.jpg" /></p>

<p>星卑桂亞嘅爹地翻到屋企，就發現星卑桂亞間房度空框框嘅。佢心情好沉重，就問阿妮塔發生咗咩事。阿妮塔話星卑桂亞離家出走咗。佢解釋道：“我淨係想佢尊敬吓我，但係我可能嚴格咗少少。”星卑桂亞嘅爹地走咗出門，沿住小溪水去搵星卑桂亞。最屘佢去咗妹妹條村，想問吓佢有冇見過星卑桂亞。</p>

<div class="pagenum">13</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/15.jpg" /></p>

<p>星卑桂亞正喺度同佢表兄弟姊妹一齊玩，但佢突然間見到咗遠處嘅爹地。佢好驚爹地會嬲，於是乎就走到間屋入便匿埋。但係爹地搵到佢，同佢講：“星卑桂亞，你自己搵到咗一個好完美嘅媽咪，佢又錫你有理解你。我為你感到驕傲，我好錫你。”佢哋商量咗之後就決定星卑桂亞可以同姑姑一齊住，想住幾耐就可以住幾耐。</p>

<div class="pagenum">14</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/16.jpg" /></p>

<p>星卑桂亞嘅爹地每日都嚟探佢。有一日，佢同阿妮塔一齊嚟探佢。阿妮塔同星卑桂亞伸出咗隻手，佢喊住話：“我好對唔住你，小囡囡，我錯咗，你可唔可以再俾次機會我呀？”星卑桂亞望咗吓爹地，見到佢憂愁嘅面色。佢向前行咗一步，抱住咗阿妮塔。</p>

<div class="pagenum">15</div>
<p></div><div class="pagebreak"></p>

<p><img src="https://raw.githubusercontent.com/global-asp/asp-imagebank/master/medium/0052/17.jpg" /></p>

<p>過咗幾日，阿妮塔邀請星卑桂亞，姑姑同姑姑嘅細路仔一齊嚟佢屋企食飯。呢餐真係好豐富呀！同埋嗰啲都係星卑桂亞最鍾意食嘅嘢，人人都食到津津有味添。食完飯，大人响屋企入便傾偈，班細路仔出到外便玩。星卑桂亞覺得好開心，自己變得更加勇敢嘞。佢決定冇幾耐以後就要翻到屋企，同自己嘅爹地、後母一齊住。</p>

<div class="pagenum">16</div>
<p></div><div class="pagebreak"></p>

<p><strong>文:</strong> Rukia Nantale<br /><strong>圖:</strong> Benjamin Mitchley<br /><strong>譯:</strong> dohliam<br /><strong>語言:</strong> 粵語</p>
<p>This story is brought to you by the <a href="https://global-asp.github.io/">Global African Storybook Project</a>, an effort to translate the stories of the <a href="http://africanstorybook.org/">African Storybook Project</a> into all the languages of the world.<p>You can view the original story on the ASP website <a href="http://africanstorybook.org/stories/simbegwire">here</a>
<p><a href="https://global-asp.github.io"><img src="https://global-asp.github.io/logo.png" alt="Global ASP logo" border="0" /></a>
</p></p></p>


<div class="license"><a rel="license" href="http://creativecommons.org/licenses/by/3.0/"><img alt="Creative Commons License" style="border-width:0" src="https://i.creativecommons.org/l/by/3.0/88x31.png" /></a><br />This work is licensed under a <a rel="license" href="http://creativecommons.org/licenses/by/3.0/">Creative Commons Attribution 3.0 Unported License</a>.</div>
  </body>
</html>